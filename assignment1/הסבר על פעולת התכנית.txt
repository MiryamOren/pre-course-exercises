החידון הוא "לאיזה בית בהוגוורטס את שייכת"?

יצרתי מערך של שאלות, ומערך של תשובות. 
המערך של התשובות מורכב ממערכים שמוסטים כל פעם באינדקס אחד, כלומר, לדוגמא,
התשובות לשאלה הראשונה הן
1. תשובה שמתאימה לגריפינדור 2. תשובה שמתאימה לסלית'רין 3. תשובה שמתאימה לרייבנקלו 4. תשובה שמתאימה להפלפאף
אז התשובות לשאלה השניה יהיו
1. תשובה שמתאימה לסלית'רין 2. תשובה שמתאימה לרייבנקלו 3. תשובה שמתאימה להפלפאף 4. תשובה שמתאימה לגריפינדור 
וכן הלאה.

קיים מערך שמייצג את הנקודות של הבתים, ובכל תשובה של המשתמשת נוספת נקודה לבית המתאים, ע"פ התשובה + ההסטה.

לאחר שהמשתמשת סיימה לענות על 9 שאלות, התכנית בודקת אם יש בית מנצח.
אם מספר בתים קיבלו את אותו מספר נקודות, מוצגת למשתמשת שאלת בונוס שנועדה להכריע ביניהם.
לבסוף, התכנית מדפיסה את התוצאה, יחד עם המוטו של הבית המנצח.
